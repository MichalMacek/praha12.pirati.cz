---
category: blog
title: Přímý přenos z jednání zastupitelstva zaveden
date: 2019-02-27
author: Václav Šístek
authorId: vaclav.sistek
image: posts/2019-02-27-online-prenos.jpg
tags:
  - zastupitelstvo
---

Další bod koaliční smlouvy splněn, máme online video přenos z jednání Zastupitelstva městské části Praha 12! Podle prvních reakcí občanů je technická stránka a uživatelská přívětivost dokonce lepší, než má magistrát. Přitom realizace byla výrazně levnější, než bývá zvykem jinde, v ostatních městských částech i v jiných městech.

Tento skvělý příběh začal politickou vůlí naší rady, iniciovanou námi z Pirátské strany, která se sešla s proaktivním přístupem Odboru informačních technologií na radnici. Technické řešení bylo konzultováno také s odborníkem z Audiovizuálního centra studentů ČVUT a před veřejným spuštěním bylo důkladně otestováno. Pracovníkům OIT patří velký dík za profesionální práci!

Odnášíme si z toho potvrzení teze, že některé věci jsou udělat kvalitně a přitom levně, stačí šikovným lidem v úřadu dát prostor a podporu.

Po skončení online přenosu bude na [YouTube kanálu MČ Prahy 12](https://www.youtube.com/channel/UCikXVIsMdFckWex7wpIn5Dw) záznam vyměněn za zpracovaný, anonymizovaný podle platné legislativy. Rozhodně tedy má cenu přihlásit se k odběru příslušného kanálu, je nově obohacen o cenný obsah pro ty, kdo se zajímají o dění v místní politice.
