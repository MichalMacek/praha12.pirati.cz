---
category: blog
title: Piráti z Prahy 12 při příležitosti Dne osvobození uctili památku padlých v Komořanech
date: 2019-05-08
author: Václav Šístek
authorId: vaclav.sistek
image: posts/2019-05-08-den-osvobozeni.jpg
tags:
  - místní sdružení
---

Den osvobození jsme si jako Piráti z Prahy 12 připomněli komorním pietním aktem u pamětního kamene Stezky svobody na kraji Komořan. Sešli jsme se v hojném počtu, a to jak členové, tak naši příznivci a rodiny. Předseda místního sdružení Matěj Mlčoch proslovil projev a uctili jsme padlé minutou ticha.

 V okolních lesích na konci války padli hrdinové, naši předci a předci našich sousedů, při obraně domova. Bylo to naposledy, kdy spolu evropské národy bojovaly v otevřeném konfliktu.

Jsme vděčni za to, že již 74 let žijeme v Evropě v míru. Vděčíme za to také projektu evropské spolupráce a integrace, který dnes představuje Evropská unie. Místo ventilace předsudků a střílení ostré munice máme prostor zasednout u jednoho stolu a domluvit se. Jsme pro pokračování a vylepšení evropského projektu integrace, za jeho větší srozumitelnost a demokratizaci.

Připomínáme, že volby do Evropského parlamentu se konají již **24. a 25. května 2019. Přijďte volit!**
