---
category: blog
title: Naše připomínky k Metropolitnímu plánu
date: 2018-07-12
author: Jan Adamec, Eva Tylová
authorId: jan.adamec
image: posts/2018-06-26-metroplan-otazka.jpg
tags:
  - metropolitní plán
  - výstavba
---

Do 26. 7. 2018 je možné posílat připomínky k návrhu nového územního, tzv. [Metropolitního plánu](http://plan.iprpraha.cz/cs/metropolitni-plan/prohlizeni). Jeho pravidla rozvoje by po zapracování připomínek měla od roku 2023 určovat budoucnost a veškerou výstavbu v hlavním městě na další desetiletí. Na první pohled se může zdát, že nový územní plán obsahuje jednoznačně kladné změny. Bohužel při podrobném zkoumání se ukázaly i závažné nedostatky.

Sestavili jsme naše připomínky týkající se jak Prahy 12, tak obecné k celému plánu.

1. **Plochy stávajících obchodních center označit jako plochy komerční vybavenosti.** Pro místní obyvatele se jedná o jediná dostupná nákupní centra v docházkové vzdálenosti. Týká se:
   * Sofijské náměstí (parcely 4400/74, 4400/76, 4400/83, 4400/93, 4400/108, 4635/590, k.ú. Modřany)
   * OC Vltava (parcely 68, 73, 71/1, k.ú. Modřany)
   * OC Labe (parcely 4137/5, 4635/6, 4635/190, 4635/263, 4635/264, k.ú. Modřany)
   * OC Otava (parcely 4635/87 a 4635/90, k.ú. Modřany)
   * OC Kamýk (parcela 1859/36, k.ú. Kamýk)
   * OC Obzor (parcely 873/60 a 873/62, k.ú. Kamýk)

   _Poznámka: OC Sázava a OC Jasná takto označeny již jsou._

1. **Přidat novou výškovou hladinu 16 podlaží.** Současná kategorie 13 až 21 podlaží je oproti ostatním výškovým kategoriím definovaných v Metropolitním plánu velmi široká. Týká se například:
   * okolí ulic Pavlíkova, Machuldova, Cuřínova, Zimova (k.ú. Kamýk)
   * okolí ulic Cílkova, Pšenčíkova, Durychova (k.ú. Kamýk)
   * okolí ulic Dobevská, Imrychova (k.ú. Kamýk)

1. **Snížit podlažnost u stávajícího obchodního centra Obzor z 8 na 2** (parcely 873/60 a 873/62, k.ú. Kamýk). Na slídlištích jsou vyšší obytné bloky domů vyvažovány nižšími objekty občanské vybavenosti. Ostatní obchodní centra (viz první bod) jsou v Metropolitním plánu označena jako dvoupodlažní, požadujeme, aby to tak zůstalo.

1. **Snížit podlažnost na místě parkovišť u ulice Zimova z 21 na 2** z důvodu zachování funkce parkování pro obytatele domu v ulici Zimova.

1. **Upravit oblast Komořan podle právě dokončované územní studie**, zejména vedení tramvajové trati, část oblasti strojíren označit jako transformační plochu.

1. **U veškerých parků žádáme změnu ze zastavitelných na nezastavitelné** s možností umístit do nich lampy veřejného osvětlení, odpadkové koše atd. MP má možnosti, jak označit park jako nezastavitelný a přitom si zachovat možnost postavit nebo umístit do něj ty objekty a věci, které tam patří. I když mají parky zvláštní ochranu nestavebních bloků, nepovažujeme to za dostatečné opatřením k jejich ochraně. Týká např. lesoparku Kamýk.

1. **Požadujeme vyznačení objektů občanské vybavenosti jejich plochou a nikoli pouze bodem**, což představuje nedostatečnou ochranu těchto veřejnosti sloužících zařízení.

1. **Nesouhlasíme s úbytkem městské zeleně o 10&nbsp;%**, což je v rozporu se Strategií Adaptace na klimatickou změnu a Implementačním plánem k této strategii, kterou schválila Rada hl. m. Prahy. Požadujeme zachování zeleně v plném rozsahu.

1. **V parku ve volné zástavbě snížit limit rozšíření stávajících budov z 20&nbsp;% na 10&nbsp;%**

V následujících týdnech budeme objíždět Prahu 12 s putovním informačním stánkem a upozorňovat občany na problémy, které Metropolitní plán přináší v jejich okolí. U informačního stánku můžete podepsat připomínky k Metropolitnímu plánu, jejichž základ tvoří ty výše uvedené, připomínky budou konkretizovány na místní lokalitu. Místa a časy uveřejníme na naší Facebookové stránce. Můžete si prohlédnout [příklad připomínek pro oblast ul. Cílkova a Pšenčíkova]({{'assets/img/vystavba/Pripominky_MP_KamykCilkova.pdf' | relative_url}}).

Připomínky předáme 25. 7. 2018 na Magistrát.

