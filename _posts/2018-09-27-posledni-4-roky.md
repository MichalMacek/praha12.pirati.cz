---
layout: blog
category: CLANKY
title: Nenechat si všechno líbit, aneb klub Piráti, Zelení a LES v období 2014-2018
date: 2018-09-27
author: Michal Macek
image: /assets/img/vystavba/mo-vstuprokle/nahupech.jpg
tags:
---

Mnozí z Vás již ve schránkách objevili volební lístky pro komunální volby v naší MČ. Je proto nejvyšší čas krátce shrnout aktivitu našich zastupitelů v minulém volebním období.

## Tady není developerovo
Po celé 4 roky bojujeme proti naddimenzované výstavbě, zástavbě zeleně a nešetrným projektům. Praha 12 čelí nájezdu developerů a snaze zastavět každou volnou plochu a zeleň. Zásadně jsme proti tomu vystupovali v čele s naší zastupitelkou a kandidátkou do Senátu [Evou Tylovou]({{'lide/eva-tylova/' | relative_url }}). V posledních 2 letech se nám ve spolupráci s dalšími opozičními kluby podařilo s těmito záměry prosadit nesouhlas i v zastupitelstvu.

* Změna územního plánu z SO3 na VV na [louce “Na Hupech”]({{'vystavba/modrany-modranska-rokle-na-hupech.html' | relative_url }}), která by umožnila její zástavbu. Sebrali jsme již přes 3000 podpisů pod petici proti zástavbě a díky nim dosáhli nesouhlasu zastupitelstva městské části.
* Developeři koupili dvoupodlažní objekty na sídlišti a chtějí na nich stavět věžáky. To znamená méně zeleně v okolí, méně slunečního svitu ve stávajících bytech, zvýšené nároky na parkovací místa. Většině z nich se s naším přispěním podařilo zatím zabránit, v jednom případě souhlas Rady MČ zvrátit. Jde o OC Sázava, Obzor, Billu ve Vosátkově ul., Zelený Kamýk a další.
* Nesouhlasili jsme se změnami územního plánu ze zeleně na obytné území v Komořanech, tedy se zástavbou louky Na Šabatce a zástavbou kolem portálu silničního okruhu.

Přehledně o těchto projektech pojednává naše [Mapa developerských projektů]({{'vystavba/' | relative_url }}).

## Hlas veřejnosti musí zaznít

Sebrali jsme 1200 podpisů od občanů pod [připomínky k Metropolitnímu plánu]({{'aktuality/obcane-prahy-12-metropolitni-plan.html' | relative_url }}). Mezi nejproblematičtějšími návrhy, s nimiž jsme nesouhlasili, je návrh na zvýšení podlažnosti domů z 13 a 15 podlaží na 21.

To se týká zejména ulic Cílkova, Pšenčíkova, Těšíkova, Imrychova, Dobevská, Smotlachova, okolí OC Obzor, Rytířova, Vosátkova, Zárubova. U všech 1 až 2 podlažních budov jsme požadovali zachovat maximálně 2 podlaží na všech sídlištích i v oblastech rodinných domů v Praze 12.

Iniciovali jsme měření hluku a [petici za protihluková opatření]({{'aktuality/petice-hluk-prazsky-okruh.html' | relative_url }}). Zejména Komořany trpí nadměrným hlukem z dopravy na pražském silničním okruhu a ze Strakonické. Stejně tak nadále sbíráme podpisy pod petici proti zastavění louky Na Hupech pro případné projednání na Zastupitelstvu hl. m. Prahy.

Také jsem podpořili územní studii Komořan, od které očekáváme koncepční řešení vymezeného území. Podporujeme občanskou aktivitu. Stejně tak podporujeme občany na území Kamýku, kde vzniká zadávací dokumentace pro územní studii Kamýku.

## Městská část zdravá a vyvážená

Zdravou MČ nedělá jen zeleň. Náš zastupitel [Lukáš Findeis]({{'lide/lukas-findeis/' | relative_url }}) se proto stal členem komise pro prevenci sociálně-patologických jevů, což je problematika, které se dlouhodobě věnuje i v rámci Pirátské strany. Lukáš se též zapojoval do [Místní Agendy 21](https://www.praha12.cz/mistni-agenda-21/ds-1323/p1=9256) na území naší MČ.

Piráti a Zelení byli u prosazení nulové tolerance hernám, několik nelegálních heren jsme pomohli uzavřít.

Ani na stávající zeleň se ale nezapomnělo. Když koalice v minulém období špatně vysoutěžila zakázku na údržbu zeleně, opakovaně jsme na problém upozorňovali a Radu MČ interpelovali.

