---
category: blog
title: "Jediné odběrové místo na Covid v Praze 12 skončilo za podezřelých okolností"
date: 2022-07-26
author: Jan Adamec
authorId: jan.adamec
image: posts/2022-07-26-tesikova-virus.jpg
tags:
  - kauzy
---

Překvapivě náhlým, krátkozrakým a těsným rozhodnutím radních za ODS a TOP09 o vypovězení nájemní smlouvy skončil spor dvou firem o provoz odběrového místa.  Předcházely mu naschvály v podobě úmyslné blokace odběrového místa dodávkami i lobbing u části radních. Hrozí tak, že obyvatelé Prahy 12 v době letních dovolených přijdou o využívanou a zavedenou testovací kapacitu.

Odběrové místo pro testování covid-19 v Těšíkově ulici provozovala jedna strana sporu – firma Vigilance Prague – od začátku pandemie. Z lékařského hlediska testování zastřešovala zprvu firma Genevia, po změně pravidel pro počet hrazených testů pak společnost Česká nemocniční. _“Spor nastal letos v květnu, kdy firma Česká nemocniční smlouvu provozující firmě Vigilance vypověděla ke konci měsíce a dále chtěla odběrové místo provozovat sama,”_ vysvětluje starosta MČ Praha 12 Jan Adamec (Piráti). 

Firma Vigilance ale situaci zkomplikovala, když provoz ukončila záměrně dříve a požádala městskou část o ukončení nájemní smlouvy s firmou Česká nemocniční s odůvodněním, že je odběrové místo přeci uzavřeno. V tu chvíli se do situace vložili někteří radní za ODS a TOP09.

_“Vigilance Prague začala lobbovat u některých radních, aby Rada základě jejich dopisu smlouvu vypověděla. Protože jsem ale dostal od Česká nemocniční ujištění, že mají zájem od začátku června opět místo provozovat a z pohledu městské části se tedy vůbec nic nemění, počkali jsme na začátek června,”_ popisuje Adamec. Radní městské části za ODS ale nezaháleli a v úterý 14.6. nájemní smlouvu na jednání rady spolu s dvěma členy za TOP09 v [těsném hlasování](https://www.praha12.cz/assets/File.ashx?id_org=80112&id_dokumenty=91065) vypověděli. Překvapivě tak zasáhli do záležitosti dvou znesvářených soukromých firem, kterou navíc provázely uměle vyvolané komplikace.

Původní kontejnery sloužící k testování totiž 1. června skutečně zmizely, ale ještě, než stačila Česká nemocniční přistavit ty své, vyhrazené místo zablokovaly dvě zaparkované dodávky. Z pořízených fotografií lze dovodit, že pronajaté místo na jinak poloprázdném parkovišti zablokovaly úmyslně. Na výzvy k opuštění místa majitelé dodávek buď nereagovali, nebo to rovnou odmítli. Poté, co Česká nemocniční získala povolení k umístění značek se zákazem státní, aby mohla k 13. 6. testování obnovit, protistrana našla právní nedostatek při jejich umístění, a celý proces o další týden prodloužila, s definitivním zahájením provozu od 20.6. 

![volné parkoviště]({{ 'assets/img/posts/2022-07-26-tesikova-park.jpg' | relative_url }})
_(dodávky v zadní části obrázku blokují místo na jinak volném parkovišti)_

Věc by mohla zůstat “žabomyší válkou” dvou znesvářených soukromých firem, kdyby nedošlo k překvapivé a na poměry úřadu překotné akci radních. _“Hned 1. června dopoledne již pracovníci městského úřadu hlásili, že nový kontejner s odběrovým místem není přistaven, a pár radních tedy navrhovalo okamžitou výpověď smlouvy. Když si vzpomenu na řešení jiných problémů, které se nechávají ležet měsíce či roky, zde byla aktivita až neuvěřitelně rychlá, přitom na první pohled bylo zřejmé, že zde probíhá boj dvou firem,”_ míní Adamec. V jiných případech se k objektivním překážkám v plnění smlouvy přihlíží, vychází se smluvní straně vstříc, hledají se možnosti. Zde se městská část zachovala ultra-přísně a reagovala na své poměry bleskově.

Řešení se může ukázat jako krátkozraké a zkomplikovat život obyvatel Dvanáctky v období letních dovolených. Potřeba testovat stále trvá, některé zahraniční země testy stále vyžadují, čísla nakažených rostou. Na Praze 12 však jediné odběrové místo po silném nátlaku představitelů místní ODS končí.


