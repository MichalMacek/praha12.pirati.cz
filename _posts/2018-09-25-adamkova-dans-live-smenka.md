---
layout: blog
category: CLANKY
title: Místostarostka Adámková odpovědná za správu majetku nedokázala patřičně vysvětlit směnku za 10 milionů Kč
date: 2018-09-25
author: Jiří Brůžek
authorId: jiri.bruzek
image: /assets/img/posts/2018-09-25-danslive-pozemek-okruzni.jpg
tags:
  - kauzy
---

Praha, 25. září 2018 – Pirátský kandidát v Praze&nbsp;12 Jiří Brůžek objevil v majetkovém přiznání místostarostky MČ Praha-Libuš Jaroslavy Adámkové nejasnou směnku vydanou developerskou společností Dans live, s.r.o.. Právě tato společnost plánuje v Praze 12 stavbu bytů a pro tento účel si zakoupila pozemky jednak od paní Adámkové a jednak od MČ Prahy&nbsp;12. Navíc majitel Dans live, s.r.o. spoluvlastní další společnost, která v tomto roce téměř všechny svoje veřejné zakázky získala od MČ Praha 12, a to za více jak 30 milionů Kč. V MČ Praha&nbsp;12 působí jako radní pro investice a územní rozvoj František Adámek – manžel paní Adámkové.

Pirát Jiří Brůžek společně s dalšími občany požadovali během jednání zastupitelstva Prahy-Libuš po paní Adámkové vysvětlení veškerých pochybností a spekulací kolem této podivné směnky, nicméně paní Adámková diskusi na toto téma rezolutně odmítla s vysvětlením, že je to její soukromá záležitost. Následně Piráti, novináři a aktivní občané apelovali na manžele Adámkovi, aby věc vysvětlili, což ovšem přineslo ještě více otazníků než odpovědí a dokonce i rozporů s tím, co sdělil majitel společnosti Dans live s.r.o..

Ve zpracovávání této kauzy pomáhá pirátskému kandidátovi z Prahy&nbsp;12 Jiřímu Brůžkovi analytický tým České pirátské strany. Pomohlo také zapojení lídryně Lidovců, Pirátů a Zelených v Praze-Libuši Pavly Tůmové.

> „Paní Adámková natočila krátké video, na kterém na pár sekund ukázala směnku. Následně uvedla, že touto směnkou jí byl zaplacen prodej pozemku za 10,2 milionů Kč, avšak se splatností až v roce 2020. Firma Dans live, s.r.o. pro změnu uvedla, že platba byla rozdělena na 2&nbsp;části – první byla uhrazena při prodeji a druhá byla podmíněna získáním stavebního povolení a uhrazena pomocí směnky. Kromě tohoto zřejmého rozporu obou stran je rozhodně nestandardní, aby uhrazení částky za prodej pozemků bylo podmíněno získáním stavebního povolení na bytový dům. Stavební úřad ÚMČ Praha&nbsp;12 musí být vázán zásadami spravedlivého a hlavně nestranného procesu, a proto by na jeho rozhodování neměla mít vliv nejenom paní Adámková, ale ani její manžel František Adámek,“ vysvětluje Jiří Brůžek.

> „Není zřejmé, proč paní Adámková najednou smazala informaci o směnce ze svého majetkového přiznání po tom, co se o případ začali zajímat Piráti. Rovněž není zcela zřejmé, zdali dostatečně ošetřila obrovské riziko spojené s touto směnkou, a tedy jak měla pojištěné, že těchto 10,2&nbsp;milionů vůbec v budoucnu získá,“ vysvětluje analytik Pirátů Janusz Konieczny.

Piráti zaslali paní Adámkové 10 otázek a předpokládají, že na jejich zodpovězení budou trvat rovněž další zastupitelé MČ Praha-Libuš včetně starosty Jiřího Koubka. Samozřejmostí by mělo být oboustranné zveřejnění této směnky. Není například ani zřejmé, jakým způsobem se paní Adámkové povedlo nákupem a prodejem předmětných pozemků dosáhnout během 8,5 let zhodnocení 500&nbsp;%.

A jelikož majitel Dans live, s.r.o. má celou řadu obchodních vztahů a zájmů s MČ Praha&nbsp;12, kde pan Adámek působí jako radní pro investice a územní rozvoj, tak povinností rodiny Adámkových je důkladně vyvrátit spekulaci, že by směnka s těmito obchodními aktivitami mohla souviset.

> „Paní Adámková měla dostatek času, aby vysvětlila, zda nedochází ke střetu zájmů, nebylo by to v jejím případě poprvé. Je veřejně činnou osobou a i její údajně soukromé podnikatelské záměry by měla umět řádně vysvětlit. Obzvlášť, když je do nich zapojen veřejný sektor díky nákupům pozemků od obce a veřejným zakázkám. Svěřili jsme jí do péče libušský majetek, domnívám se proto, že její povinností je veškerá podezření rozptýlit. Bohužel nejprve sdělila, že je to její soukromá záležitost a její následné stručné vyjádření pochybnosti nevyvrátilo,“ dodala opoziční zastupitelka Prahy-Libuš Pavla Tůmová.

- - -

Kontakt:<br/>
Jiří Brůžek, jiri.bruzek@seznam.cz, tel: +420&nbsp;602&nbsp;406&nbsp;504

- - -

### Přehled o prodejích předmětných pozemků u ulice Okružní, Praha 12 - Komořany

| Datum uskutečnění transakce | Pozemek | Prodávající | Kupující | Cena (Kč) | Plocha m² | Cena za&nbsp;1&nbsp;m² | Zdroj informací |
|:---------------------------:|---------|-------------|----------|----------:|----------:|------------:|-----------------|
| 6.8.2008 | 132/1 | MČ Praha 12 | Jaroslava Valentová-Adámková | 2&nbsp;176&nbsp;000 | 530 | 4&nbsp;106&nbsp; | Kupní smlouva (vyzvednuto z Katastru nemovitostí) |
| 18.12.2014 | 117/18, 117/42 | Logistic Real | Jaroslava Valentová-Adámková | 200&nbsp;000 | 366 | 546&nbsp; | Kupní smlouva (vyzvednuto z Katastru nemovitostí) |
| 19.1.2017| 132/1, 117/18, 117/42 | Jaroslava Valentová-Adámková | Dans Live s.r.o. | 10&nbsp;200&nbsp;000 | 896 | 11&nbsp;384&nbsp; | Kupní smlouva (vyzvednuto z Katastru nemovitostí) |
| 16.10.2017 | 131/4 | MČ Praha 12 | Dans Live s.r.o. | 60&nbsp;050 | 17 | 3&nbsp;532&nbsp; | [smlouvy.gov.cz](https://smlouvy.gov.cz/smlouva/3862532) |

### Přehled o pozemcích, které získala společnost Dans live, s.r.o. pro bytovou výstavbu

![Katastr]({{'assets/img/posts/2018-09-25-danslive-katastr.png' | relative_url }})

![Ortofoto]({{'assets/img/posts/2018-09-25-danslive-ortofoto.jpg' | relative_url }})
