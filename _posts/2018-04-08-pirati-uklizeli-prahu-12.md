---
category: blog
title: Uklízeli jsme Prahu 12
date: 2018-04-08
author: Jan Adamec
authorId: jan.adamec
image: posts/2018-04-08-uklid1.jpg
tags:
  - ekologie
  - ukliďme česko
---

Dobrovolnická činnost je Pirátům blízká, mají přirozený zájem o ochranu přírody. Úklidové akce u nich proto mají dlouholetou tradici. Proto jsme se rozhodli, že se zapojíme do akce [Ukliďme svět, ukliďme Česko](http://www.uklidmecesko.cz) a uklidíme louku po Policejní akademií a les táhnoucí se od ní k ulici Československého exilu.

![Úklid]({{"assets/img/posts/2018-04-08-uklid2.jpg" | relative_url}})

Akce se povedla. Zúčastnilo se jí 24 lidí, z toho 3 děti. Jako organizátor jsem se bál, jestli v takovém počtu neprojdeme vybrané území příliš rychle, naplánováno jsme to měli na 2,5 hodiny, ale nakonec jsme sbírání museli o více než hodinu protáhnout. A to jsme se nestihli dostat do lesíka za ulicí Čs. exilu, kde jsme původně také chtěli uklidit. Snad příště.

![Úklid]({{"assets/img/posts/2018-04-08-uklid3.jpg" | relative_url}})

Nasbírali jsme asi 1100 kg odpadu, z čehož se malá část povedla dát k recyklaci. V lese jsme našli i 10 pneumatik, několik matrací, obrovskou hromadu izolací elektrických kabelů a 135 kg železa.

![Hromada s pneumatikami a kabely]({{"assets/img/posts/2018-04-08-uklid4.jpg" | relative_url}})

Celou akci jsme zakončili společným opékáním špekáčků.

![Opékání špekáčků]({{"assets/img/posts/2018-04-08-uklid5.jpg" | relative_url}})

Tak zase za rok!

_Autoři fotografií: Michal Ouška, Veronika Šamánková, Eva Tylová a Jan Adamec_

- - -
