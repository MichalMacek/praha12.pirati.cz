---
category: blog
title: Piráti, Starostové a Zelení uctili výročí Dne české státnosti výsadbou lípy Anežka
date: 2021-09-28
author: Ondřej Karaffa
authorId:
image: posts/2021-09-28-lipa-anezka.jpg
tags:
  - lípa
  - stromy
---

Den české státnosti uctili Piráti Prahy 12, Starostové a Zelení výsadbou lípy Anežka v parku Povodňová (pod zastávkou autobusu Tylova čtvrť). Den 28. září je zároveň ale i svátkem svatého Václava, patrona Čech a Moravy, jednoho tradičního symbolu českého státu.

Jako uctění tohoto dne jsme vysadili lípu, tedy náš národní strom, a pojmenovali ji Anežka, podle svaté Anežky České, která byla průkopníci nemocniční péče na české půdě. Pojmenování naší nové lípy je tedy i vyjádřením úcty k doktorům a zdravotníkům, kteří s maximálním nasazením každý den bojují za naše životy v současné těžké době.

Svatá Anežka Česká má ale i něco společného s naším svobodným státem. Údajně se po staletí tradovala předpověď, že „Až bude Anežka Česká svatořečena, zavládne v českých zemích svoboda“. Pět dní po jejím svatořečení začala Sametová revoluce. Proto tedy uctěme tento den, kdy si připomínáme náš svobodný demokratický stát, a pojďme volit, tedy využít našeho práva vyjádřit důvěru lidem, kteří budou u kormidla našeho státu následující roky. 

