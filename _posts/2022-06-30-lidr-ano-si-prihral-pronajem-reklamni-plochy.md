---
category: blog
title: "Lídr ANO na Praze 12 sám sobě přihrál pronájem lukrativní reklamní plochy. Před volbami 2018 ji navíc vylepšil o velkou reklamu ANO"
date: 2022-06-30
author: Jan Adamec
authorId: jan.adamec
image: posts/2022-06-30-pinc-billboard-kolaz.jpg
tags:
  - kauzy
---

Možná jste si všimli velkých billboardů na fasádě historické budovy v ulici Komořanská, kde nyní sídlí Husova knihovna. Před komunálními volbami na podzim roku 2018 visel na Husově knihovně obří volební plakát hnutí ANO. Nebyla to náhoda. V červenci 2018 totiž od Prahy 12, kde tehdy vládla koalice ANO a ČSSD, získala smlouvu na provoz reklamy firma napojená na místního lídra ANO, Michala Pince.

_(na koláži vlevo Husova knihovna v roce 2017, vpravo v září 2018)_

Budovu Husovy knihovny vlastní Praha 12 a spravuje ji její příspěvková organizace Správa bytových objektů (SBO). Ve volebním období 2014-2018 měl správu majetku MČ Praha 12 ve své kompetenci Michal Pinc, lídr místního hnutí ANO. Po celé volební období se snažil mj. dosáhnout směn pozemků Prahy 12 za pozemky ve vlastnictví jeho firem, díky práci tehdejší opozice a aktivních občanů se mu to však nepodařilo. Hlavní podezřelé zakázky se snažil realizovat i skrz SBO. Za jeho pokus o vyvedení zadávání zakázek na údržbu veřejné zeleně z úřadu na SBO, byl nakonec v roce 2018 zastupitelstvem odvolán z funkce místostarosty Prahy 12.

V červenci 2018 pronajala SBO prostor na fasádách Husovy knihovny firmě Mikys Group, s.r.o., kterou vlastní Štěpán Lamač, ale je skrz firmu MARINA POPELIKY s.r.o. napojena i na Michala Pince osobně i jeho firmu Damila-Leasing, s.r.o. (viz schéma z obchodního rejstříku). Firma MARINA POPELIKY provozuje přístav u kempu Popelíky na Orlické přehradě, kde se Michal Pinc rád nechává fotit.


![schéma z rejstříku firem]({{ 'assets/img/posts/2022-06-30-pinc-mikys-group.png' | relative_url }})
_(schéma z [rejstříku firem](https://rejstrik-firem.kurzy.cz/01548891/mikys-group-sro/))_

Mikys Group uzavřela v roce 2018 smlouvu s SBO na dobou určitou, od 1.8.2018 do 31.7.2023 (viz záznamy v registru smluv: [smlouva](https://smlouvy.gov.cz/smlouva/soubor/8512643/sndt8772.pdf), [dodatek](https://smlouvy.gov.cz/smlouva/soubor/9256887/sndt9417.pdf)) s ročním nájmem 148.000 Kč bez DPH. Smlouva je na dobu určitou, dá se tedy ukončit až ve volebním období 2022-2026.

<img src="{{ 'assets/img/posts/2022-06-30-pinc-fb-profil.png' | relative_url }}" alt="Profilova fotka z přístavu" width="340">
<img src="{{ 'assets/img/posts/2022-06-30-pinc-fb-uvodni.png' | relative_url }}" alt="Úvodní fotka z Orlické přehrady" width="340"><br>
_(profilový obrázek a úvodní fotka z přístavu pana Pince a Orlické přehrady)_

Pro ty, kdo znají praktiky hnutí ANO, již tedy nebylo velkým překvapením, když se vzhledem k napojení Michala Pince na SBO i firmu Mikys Group Husově knihovně před komunálními volbami v roce 2018 objevil právě obří billboard hnutí ANO. Bude zajímavé sledovat, kdo bude mít tuto plochu obšancovanou pro volby 2022.

Toto je jeden ze střípků do mozaiky, jak si ANO představuje správu veřejného majetku.

Mimochodem, do srpna 2018 na fasádě Husovy knihovny billboardy nebyly. Piráti budou v roce 2023 požadovat ukončení této smlouvy a odstranění billboardů, které kazí fasádu historického domu.

