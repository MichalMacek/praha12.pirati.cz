---
category: blog
title: Podpis koaliční smlouvy na Praze 12
date: 2018-10-31
author: Jan Adamec
authorId: jan.adamec
image: posts/2018-10-31-podpis-smlouvy.jpg
tags:
  - volby
---

Praha, 31. října 2018 – Podpisem koaliční smlouvy dne 31. 10. 2018 ve 21:00 zástupci Pirátů s podporou Zelených, spolu s ODS a TOP 09 stvrdili koalici Pro lepší Prahu 12, která bude v příštích čtyřech letech spravovat městskou část Praha 12. Starostou bude Jan Adamec, člen vítězných Pirátů.

Hlavní prioritou nové koalice bude zabezpečení rozumného rozvoje MČ Praha 12 a transparentní fungování radnice.

>„Strany koalice se shodly na prioritách zajišťujících otevřenou správu městské části a rozumný rozvoj městské části za participace občanů,“ okomentoval podepsání koaliční smlouvy budoucí starosta Jan Adamec (Piráti s podporou Zelených).

>Vojtěch Kos, lídr za ODS a nadcházející 1. místostarosta, k tomu dodává: „Jsem rád, že se nám podařilo dohodnout na programových prioritách a vytvořit silnou koalici, která bude mít v zastupitelstvu 21 hlasů z 35.“

>Petr Šula, budoucí místostarosta za TOP 09, k tomu říká: „Věříme, že tato koalice bude efektivně řešit skutečné problémy Prahy 12.“

Starosta Jan Adamec bude mít v gesci IT, bezpečnost, krizové řízení a zahraniční vztahy. Piráti dále budou mít místostarostku pro územní rozvoj, životní prostředí, SBO a regulaci hazardu (Eva Tylová) a radního pro sociální věci, zdravotnictví a sport (Lukáš Findeis). ODS bude mít 1. místostarostu pro dopravu, finance a rozpočet (Vojtěch Kos), místostarostu pro investice, majetek a bytovou politiku (Jiří Fremr) a radního pro kulturu a volný čas (Pavel Ehrlich). TOP 09 obsadí pozice místostarosty pro novou radnici a místní Agendu 21 (Petr Šula), radního pro hospodaření městské části, hospodářskou správu, evropské fondy a koordinaci infrastruktury budované hl. m. Prahou (Hana Jandová) a radního pro školství (Petr Prchal).

Celou koaliční smlouvu najdete [zde]({{'/assets/img/posts/Koalicni-smlouva-Praha12-2018.pdf' | relative_url }}).

![koaliční zastupitelé](/assets/img/posts/2018-10-31-koalicni-zastupitele.jpg)
_Všichni koaliční zastupitelé po podpisu smlouvy_
