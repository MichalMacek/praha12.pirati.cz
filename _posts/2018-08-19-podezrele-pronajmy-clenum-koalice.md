---
layout: blog
category: CLANKY
title: Přihrává rada pronájmy městského majetku svým blízkým? Navíc těsně před volbami...
date: 2018-08-19
author: Jiří Brůžek
authorId: jiri.bruzek
image: /assets/img/posts/2018-08-19-prevoznicka.jpg
tags:
  - kauzy
  - majetek
---

Úplnou náhodou jsme na úřední desce našli dva záměry smluv týkající se pronájmu městských nemovitostí. Proč městská část neinzeruje takové nabídky více viditelně, aby získala ze svého majetku co nejvíce peněz?

## Nevypověditelný pronájem pro paní Pincovou

Rada městské části Praha 12 se na svém 179. jednání dne 23.7.2018 usnesla ([R-179-005-18](http://www.praha12.cz/assets/File.ashx?id_org=80112&id_dokumenty=63929)) na změně nájemní smlouvy na nebytový prostor v ulici Rakovského, který využívá pro svůj kosmetický salon Michaela Pincová, manželka 1. místopředsedy místní orzanizace hnutí **ANO** Michala Pince. Jedná se o změnu ze smlouvy na dobu neurčitou s výpovědní dobu 3 měsíce na smlouvu na dobu určitou (10 let), která se nedá tak snadno vypovědět. Důvodem je údajně investice do rekonstrukce objektu. Konkurenční nabídky je možné podat do 22.8.2018.

Mimochodem, Pinc byl dříve odvolán z funkce radního pro nestandardní fungování jím řízené správy majetku městské části a dnes zastupuje hnutí ANO v dozorčí radě Technické správy komunikací.

## Zahrada zdravotnického střediska pro spolek pana Vaňka

Ve stejný den se rada usnesla ([R-179-009-18](http://www.praha12.cz/assets/File.ashx?id_org=80112&id_dokumenty=63933)) na dalším záměru k pronájmu, a to na část zahrady o výměře cca 1000 m² za zdravotnickým střediskem na rohu ulic Převoznické a Lehárovy, opět na dobu určitou (10 let) za 1000 Kč ročně, a to spolku vedeného předsedou místní organizace **ČSSD** Vladimírem Vaňkem.

Nikde se nám nepodařilo dohledat inzeráty, které by upozornily na možnost podat nabídky a pokusit se při této změně vyjednat pro městskou část lepší podmínky. Na objektu samotném jsme tento záměr městské části také nenalezli. Konkurenční nabídky je možné podat do 25.8.2018.

Je zajímavé, že oba zmíněné podezřelé pronájmy byly odsouhlaseny na témže jednání rady ve složení ANO a ČSSD, navíc takto těsně před komunálními volbami.

Stejné kauzy nám hlásí Piráti z celé Prahy. Například na Praze 1 se má prodloužit pronájem Žofína. Na Praze 10 se čachruje s byty.

Jako Piráti bychom chtěli
1. aby veškerý soupis nemovitého majetku ve správě městské části Praha 12 byl veřejně dostupný na webu. Již v minulosti autor tohoto článku žádal o takové informace.
1. u všech volných nemovitostí najít nájemce, a to tak, že na danou nemovitost vyvěsíme poutač s informací o možnosti pronájmu či změny nájemních podmínek a budeme tuto nemovitost inzerovat na inzertních realitních webech. Cílem je oslovit co nejširší okruh zájemců.
1. projít stávající nájemní smlouvy a pokusíme se napravit ty nevýhodné
