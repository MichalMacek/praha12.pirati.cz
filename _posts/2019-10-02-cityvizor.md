---
category: blog
title: Praha 12 otevírá své účetní knihy díky aplikaci CityVizor
date: 2019-10-02
author: Václav Šístek
authorId: vaclav.sistek
image: posts/2019-10-02-cityvizor.jpg
tags:
  - transparentnost
  - digitalizace
---

**Praha 12 zveřejnila první data z účetního systému v přehledném rozklikávacím rozpočtu  aplikaci CityVizor na adrese [www.cityvizor.cz](https://www.cityvizor.cz). V první dávce jsou data od roku 2016. Připravujeme zveřejnění také předchozích let. Aplikace kromě samotného rozpočtu nabízí přehledné zobrazení faktur, smluv a úřední desky.**

Starosta Jan Adamec uvádí:
> „Rozklikávací rozpočet všem poskytuje velmi přehledný pohled na vývoj rozpočtů v průběhu let a ukazuje i průběžné čerpání peněz na jednotlivé projekty v průběhu roku včetně odkazů na proplacené faktury. Konkrétní detaily jsou hlavně u položek, na které byly čerpány externí dotace. Ještě pracujeme na vylepšeních a možnosti dočištění dat, aby tak vznikl mocný nástroj nejen pro veřejnou kontrolu, ale i pro vedení městské části a ostatní zastupitele.“

Pirátský zastupitel Václav Šístek dodává:
„Věříme, že pokud bude hospodaření s veřejnými penězi otevřené a veřejnosti srozumitelně prezentované, pomůže to ohlídat jejich řádnou správu. Naplňujeme tak další bod z pirátského programu.“

Aplikaci CityVizor vytvořili vývojáři na Ministerstvu financí a vydali ji pod tzv. [svobodnou licencí](https://github.com/cityvizor/cityvizor/blob/master/LICENSE), každý tak může zkoumat její [zdrojový kód](https://github.com/cityvizor/cityvizor) a navrhovat vylepšení. Aplikaci provozuje spolek [Otevřená města](https://www.otevrenamesta.cz/), jehož členem se Praha 12 stala letos v červenci.
