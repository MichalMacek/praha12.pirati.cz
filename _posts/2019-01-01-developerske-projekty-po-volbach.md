---
category: blog
title: Vývoj developerských projektů od voleb
date: 2019-01-02
author: Jan Adamec
authorId: jan.adamec
image: posts/2018-08-22-domy-slunce.jpg
tags:
  - výstavba
---

Poslední měsíce byly na vývoj developerských projektů poměrně rušné. Zatím jsme v Radě městské části Praha 12 nuceni odborně vypracovávat a podávat negativní stanoviska, když developeři nepočkali na vyjednávání a je zvláštní, že stavební úřad zahajuje územní řízení v termínech, kdy se městská část může vyjádřit jen ztíženě nebo vůbec. 

* Jako první se začal řešit projekt [ve Smotlachově ulici]({{ 'vystavba/kamyk-smotlachova.html' | relative_url }}) (JRD). Stavební úřad zahájil územní řízení několik dní před komunálními volbami, tedy v situaci, kdy se stávající zastupitelstvo k projektu už nemohlo stihnout vyjádřit a bylo jasné, že nové zastupitelstvo se po volbách nemůže včas ustanovit, takže se městská část nemohla řízení účastnit. To kvůli tehdy platné pravomoci zastupitelstva vyjadřovat se k developerským projektům, které na sebe vztáhlo v minulém volebním období, kdy vládla menšinová rada. Proto alespoň jednotlivé zastupitelé podepsali nesouhlas a připomínky, a podali na stavební úřad.

* Hned druhý den po ustavující schůzi Zastupitelstva Prahy 12, tedy 22.11., stavební úřad zahájil územní řízení v projektu výstavby [dvou věží nad Billou ve Vosátkově ulici]({{ 'vystavba/kamyk-billa-vosatkova.html' | relative_url }}) (Trigema). Bylo kvůli tomu obratem svoláno nové mimořádné zastupitelstvo. Developer tedy nečekal na jednání s novým vedením radnice, k této schůzce došlo až později v průběhu. Zastupitelstvo 11.12. schválilo nesouhlasné stanovisko ([Z-02-003-18](https://www.praha12.cz/assets/File.ashx?id_org=80112&id_dokumenty=66383)) a předalo připomínky k dopracování Radě, která jejich odborně zpracovanou verzi vypracovanou právníkem schválila 20.12 a podala na stavební úřad.

* Když už to nikdo nečekal, těsně před Vánoci (18.12.) stavební úřad zahájil územní řízení i v dalším projektu společnosti JRD [v Zimově ulici]({{ 'vystavba/kamyk-zimova.html' | relative_url }}). Tedy tak, že 15denní lhůta pro některé dotčené orgány, kterým bylo rozhodnutí doručeno do ruky, vypršela těsně po Novém roce a byla extrémně snížena možnost se seznámit se spisem natož vypracovat kvalitní připomínky. Na tuto skutečnost jsme poukázali a dosáhli jsme toho, že  lhůta nám byla prodloužena o 15 dní. Spis jsme nechali ofotit a poskytli účastníkům řízení z řad obyvatel domu v Zimově ulice, protože ti se nemohli se spisem vzhledem k uzavření stavebního odboru v době vánoc seznámit. Schůzka rady s JRD byla již dříve naplánována na lednový termín.

Rádi bychom se ve vedení radnice s developery scházeli a snažili se předcházet takto vyhroceným situacím, kdy rozpracováváme další a další nesouhlasná stanoviska k předimenzovaným projektům stavěných na sídlištích, kde je již nyní obrovským problémem parkování a s dodatečnou výškovou zástavbou se nedostatek míst jen prohloubí.

Chápeme, že je v současné době velký tlak na stavbu nových bytů, nemůžeme ale tolerovat úplně cokoliv si investoři vysní. Budeme se s nimi snažit vyjednat takové úpravy svých projektů, aby nezhoršovaly komfort bydlení stávajících obyvatel a více do území zapadly. Již v průběhu prosince se vedení radnice sešlo s několika dalšími developery, kteří mají na Praze 12 své zájmy - Skanska ([areál bývalého cukrovaru]({{ 'vystavba/modrany-cukrovar.html' | relative_url }})) a Central Group (strojírny a [louka Šabatka]({{'vystavba/komorany-sabatka.html' | relative_url }}) v Komořanech).


